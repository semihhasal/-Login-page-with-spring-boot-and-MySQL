Baslık:Sabah - Güncel, En Son Haberler, Son Dakika ve Gazete Haberleri
Zaman: null
link: https://www.sabah.com.tr
İçerik: 
İD: 73936262
Baslık:Sabah - Güncel, En Son Haberler, Son Dakika ve Gazete Haberleri
Zaman: null
link: https://www.sabah.com.tr
İçerik: 
İD: 71068690
Baslık:Sabiha Gökçen Havalimanı, ekim ayında metroya kavuşuyor - Ekonomi Haberleri
Zaman: null
link: https://www.sabah.com.tr/ekonomi/sabiha-gokcen-havalimani-ekim-ayinda-metroya-kavusuyor-6155330
İçerik: Ulaştırma ve Altyapı Bakanı Adil Karaismailoğlu, Pendik-Sabiha Gökçen Havalimanı metro hattında gerçekleştirilen test sürüşüne katıldı. Test sürüşü Kurtköy ve Sabiha Gökçen Havalimanı istasyonu arasında gerçekleştirildi. Sabiha Gökçen Havalimanı istasyonunda basın açıklaması yapan Bakan Karaismailoğlu, bütün dünya krizlerle boğuşurken, Türkiye'nin dört bir tarafında 5 bin tane şantiyede 700 bine yakın çalışma arkadaşlarıyla birlikte Türkiye'nin geleceği için emek verdiklerini söyledi. Yatırımları artırarak devam ettirdiklerini aktaran Karaismailoğlu, "Bugün de önemli bir yatırımımızın son aşamasına geldik. Bütün işlemlerimizi tamamladık. Biraz önce test sürüşlerimizi de yaptık. Gerekli incelemeleri de yaparak inşallah önümüzdeki sayılı günleri de geride bırakarak ekim ayı içerisinde Kadıköy-Kartal metro hattını devam ettirerek Sabiha Gökçen Havalimanı'na kadar metro konforunu İstanbullulara yaşatmanın gururunu, sevincini hep birlikte yaşıyoruz" dedi. KILIÇDAROĞLU'NUN UÇAK İNMİYOR DEDİĞİ SABİHA GÖKÇEN METROYA KAVUŞUYOR Bakan Adil Karaismailoğlu, "Sabiha Gökçen Havalimanı, yıllar önce şu anki ana muhalefet partisi liderinin, 'Uçak inmeyen yere havalimanı mı yapılır? Sabiha Gökçen'e havalimanı yapmaktansa Tuz Gölü'ne alabalık tesisi yapın' diyen bir zihniyetin bugünkü gelmiş olduğu çelişkiyi gösteren en iyi örneklerden bir tanesi. Sabiha Gökçen Havalimanı, günlük 600'ün üzerindeki uçak sayısı ve 105 bin yolcuya hizmet eden dünyanın önde gelen havalimanlarından birisi haline geldi. Yaptığımız yaptırımlarla birlikte Sabiha Gökçen Havalimanı da İstanbul Havalimanı da Türkiye dünyaya hizmet vermeye ve hizmet kalitesini artırarak devam edecektir. Avrupa'daki havalimanları kaos yaşarken, Türkiye'deki havalimanlarında konfor yaşatan bütün çalışma arkadaşlarıma, işletmecilere, hava yolu şirketlerimize teşekkür ediyorum. Bu gururu, bu sevinci, bu kaliteyi, bu güveni bütün vatandaşlarımıza yansıttığı gibi bu örnek hizmeti de bütün dünyaya yansıtıyorlar. İstanbul Havalimanı, yine birçok karalamalar, iftiralar olmasına rağmen 75 milyon metrekarelik, ekonomik değeri sıfır olan bir alanda, devletin kasasından 1 kuruş çıkmadan 10 milyar avroluk bir yatırımla, bugün 200 bin kişinin istihdam edildiği ve günlük 230 bin yolcuya ev sahipliği yapan, günlük bin 400 tane uçağın iniş kalkışına ev sahipliği yapan dünyanın örnek gösterilen gıpta ile bakılan projelerinden bir tanesi haline geldi. Devletimizin kasasından bir kuruş harcamadığımız halde, işletme süresi boyunca da devletimize tam 26 milyar avroluk gelir sağlayacak" diye konuştu. 'EKİM AYINDAN İTİBAREN HER AY BİR METRO AÇILIŞI YAPACAĞIZ' 'İnşallah önümüzdeki günlerde önemli yatırımlarımızı milletimizin hizmetine sunacağız' diyen Karaismailoğlu, "İstanbul genelinde de yapımı devam eden, bakanlığımızca üstlenilmiş 7 tane metro hattımız var. Bugün İstanbul'da işletilmekte olan 260 kilometrelik metro hattımızı 2019 yılı öncesinde tamamlayarak İstanbulluların hizmetine sunmuştuk. Maalesef aradan 3,5 yıl geçmesine rağmen bunun üzerine hiçbir şey konulmadığı gibi devam eden hatlarda da önemli bir ilerleme yok. Bizler bakanlık olarak İstanbulluları tabii ki birilerinin keyfine bırakamazdık ve yatırımlarınızı hızlandırdık. Bu yıl içerisinde ekim ayından itibaren her ay İstanbul'da önemli bir metro hattının açılışını yapacağız. Diğer 4 metro hattımızı da 2023 yılı içerisinde de bitireceğiz" diye konuştu. KASIM AYINDA İSTANBUL HAVALİMANI METROYLA BULUŞACAK Karaismailoğlu, kasım ayı itibarıyla Kağıthane-İstanbul Havalimanı ve aradaki Kemerburgaz, Göktürk, Eyüp bağlantılarıyla İstanbul Havalimanını da metroyla buluşturacaklarını belirtti. 'ARALIK AYINDA BAŞAKŞEHİR ÇAM SAKURA HASTANESİ METROSU AÇILACAK' Bakan Karaismailoğlu, "Aralık ayı itibarıyla Başakşehir-Kayaşehir arasında Çam ve Sakura Şehir Hastanesi'nden de geçecek olan metromuzun son aşamasına geldik. Planımız aralık ayı içerisinde Başakşehir-Kayaşehir metro hattımızı tamamlayıp, dünyanın en gelişmiş en modern hastanelerinden bir tanesi olan Çam ve Sakura Şehir Hastanesi'ni metroyla buluşturacağız. Ayrıca özellikle Güngören, Bahçelievler, Başakşehir, Bağcılar'daki vatandaşlarımızın hem Kayaşehir-Başakşehir bağlantısını sağladığımız gibi bunun devamında da İstanbul Havalimanı bağlantılarını ve Başakşehir Çam ve Sakura Hastanesi'ndeki metro bağlantılarını da tamamlamış oluyoruz. Başakşehir'deki metro hattında daha önce bizim başlattığımız metro hattını İBB metro hattını ve yolunu yapmayacağını söylediği zaman biz de özellikle pandemi sürecince oldukça önemli faydalar sağlamış olan hastanemizin hattını, yolunu özellikle hemen devraldık. 2 yıl gibi kısa bir süre içerisinde de metro hattımızı bitirerek aralık ayı içerisinde İstanbulluların hizmetine sunacağız. Sabiha Gökçen Havalimanı'nın Marmaray bağlantısı da aslında daha önce başlanmış projeler arasındaydı" şeklinde konuştu. 'İBB YAPMASI GEREKEN METROLARDA TASFİYE SÜRECİ BAŞLATTI' Marmaray-Kadıköy-Kartal hattının 2,5 kilometrelik bağlantıyla Sabiha Gökçen bağlantısının daha önce planlandığını ve ihalelerinin yapıldığını vurgulayan Bakan Karaismailoğlu, "Maalesef İstanbul Büyükşehir Belediyesi'nin sorumluluğu olan bu kesim ve Pendik-Tuzla arasındaki kesimde şu an hiçbir çalışma yok. Hatta daha da ileri giderek tasfiye sürecine başlamışlar. Maalesef 3,5 yıl içerisinde, İstanbul Büyükşehir Belediyesi'nin daha önce devralarak ihalesi yapılmış, devam eden metro hatları bugüne kadar bitmesi gerekirken maalesef hiçbir ilerleme olmadığı için bazıları da tasfiye sürecine girmişlerdir. İnşallah bundan sonra hızlanırlar, zaman kayıplarını telafi ederler. Bu ümit içerisindeyiz ama maalesef arazide o hareketliliği göremiyoruz" diye konuştu. Bakan Karaismailoğlu, ekim ayı içerisinde Cumhurbaşkanı Recep Tayyip Erdoğan önderliğinde, Sabiha Gökçen Havalimanı metro hattını Kadıköy-Kartal metro hattıyla birleştirerek, İstanbul Sabiha Gökçen Havalimanı bağlantısını sağlayacaklarını belirterek, sözlerini şöyle tamamladı: "Bu hattımız Kadıköy meydandan başlayarak yine Uzunçayır, Maltepe, Göztepe, Anadolu Adliyesi ve Pendik D100'ü takip eden hattın 7,4 kilometrelik Sabiha Gökçen bağlantısı. Burada günlük 1 milyon 200 bin yolcuya hizmet verebilecek kapasitede ve 80 kilometre hıza sahip metro hattımız sayılı günler sonra İstanbullularla buluşacak. İnşallah, dünyanın en önemli havalimanlarından birisi olan Sabiha Gökçen Havalimanında da raylı sistem bağlantısını sağlayarak, buradaki hizmeti, konforu, güvenliği de artırmış olacağız." CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 19765165
Baslık:Ucuz konutta tarihi fırsat başlıyor - Ekonomi Haberleri
Zaman: Tue, 13 Sep 2022 00:09:47 +0300
link: https://www.sabah.com.tr/ekonomi/ucuz-konutta-tarihi-firsat-basliyor-6155145
İçerik: Milyonlarca vatandaşın dört gözle beklediği ucuz konut projesinin detaylarını bugün Cumhurbaşkanı Recep Tayyip Erdoğan açıklayacak. Vatandaşların kira öder gibi ev sahibi olmasını sağlayacak projeyle, Türkiye'nin 81 ilinde 250 bin konut yapılacak. İsteyen de 100 bin altyapılı arsa projesine başvurarak kendi evini yapabilecek. Sanayi sitelerindeki 10 bin işyeriyle vatandaşa kendi işini kurma şansı da verilecek. Kira ve ev fiyatlarındaki artışın ardından Cumhurbaşkanı Erdoğan'ın talimatıyla Çevre, Şehircilik ve İklim Değişikliği Bakanlığı tarafından sosyal konut projesi hazırlandı. Bugün açıklanacak Cumhuriyet tarihinin en büyük sosyal konut projesinde başvuru şartları belli oldu. BİR YIL İKAMET ŞARTI TOKİ aracılığıyla inşa edilecek konutlara, proje ili sınırları içerisinde en az 1 yıl ikamet eden veya proje il nüfusuna kayıtlı, kendisi, eşi ve velayeti altındaki çocukları üzerine ülke sınırları içinde tapuda kayıtlı konutları bulunmayan, daha önce TOKİ aracılığıyla ev satın almamış 18 yaşını doldurmuş Türk vatandaşları başvuru yapabilecek. BİR HANEDEN TEK BAŞVURU Sosyal konutlar için bir haneden tek başvuru alınabilecek. Konutlarda gençler, emekliler, şehit yakınları ve gaziler ile engellilere kontenjan ayrılacak. Genç kategorisine Eylül 1991'den sonra doğanlar müracaat edebilecek. İSTANBUL 16 BİN, YURT GENELİ 14 BİN Şehit aileleri, harp ve vazife malulleri ile bunların dul ve yetimleri hariç başvuruda bulunacaklarda, aylık hane halkı gelirinin İstanbul için en fazla net 16 bin lira, yurt genelinde ise en fazla 14 bin lira olması şartı aranacak. Konutların aylık taksitleri asgari ücretlilerin ödeyebileceği tutarda olacak. Ödeme, toplam hane gelirinin yüzde 30'unu aşmayacak, 240 aya kadar vade imkânı getirilecek. 1.5 TRİLYONLUK HAREKET TOKİ eliyle yapılacak konutlarla, 1.5 trilyon liradan fazla ekonomik hareketlilik sağlanacak. Dev proje, kira ve konut fiyatlarının düşürülmesine de olumlu katkı sunacak. Kampanyada en az 100 bin yeni istihdam katkısı sağlanırken 250'den fazla alt sektörü ilgilendirmesi sebebiyle ekonominin, sanayinin, ticaretin çarkları hızlanacak. Gençler, emekliler, şehit yakınlarıgaziler ile engellilere kontenjan ayrılan projede, ilk etapta 1 milyon kişi güvenli konutlara taşınacak. BAŞVURU BEDELİ 500 LİRA PROJE kapsamında satışa sunulacak 100 bin arsa; elektrik, su ve doğalgaz altyapıları tamamlanmış, imar planları bulunan ve inşaat yapmaya hazır halde teslim edilecek. Başvuru bedeli 500 TL. Hak kazananlar bu arsalar üzerine kendi evlerini yapabilecek. Başvuru şartlarını taşıyanlar arasında kura çekilecek. TC vatandaşı, yoksul ve dar gelirli olanlar, kendisi, eşi veya ergin olmayan çocuğunun herhangi bir belediye sınırı içerinde ev yapmaya müsait arsaya veya herhangi bir yerde bir ev veya apartmanın ayrı bir dairesinin karşılığı olan arsa payına sahip olmaması, daha önce 775 sayılı Gecekondu Kanunu ve Uygulama Yönetmeliği hükümlerine tabi uygulamalardan faydalanmaması şartıyla başvuracak. FAHİŞ FİYATI DÜŞÜRÜR DAR gelirli vatandaşların ev sahibi olmasını amaçlayan projenin artan konut fiyatları ve kiraları frenlemesi bekleniyor. Cumhuriyet tarihinin en büyük sosyal konut projesinin yanı sıra, 50 bin ofisin konuta dönüşümü ve Emlak Konut öncülüğünde gayrimenkul firmalarıyla yeni bir kampanya başlatılması için de geri sayım sürüyor. Konut sektörünü hareketlendirecek projelerin hayata geçmesiyle orta vadede fiyatların düşeceğini belirten Emlak Uzmanı Mustafa Hakan Özelmacıklı, "Teslim süreleri henüz belli olmasa da yaklaşık 18 ila 24 ay arasında sürecektir. Proje gayrimenkul sektöründeki arz-talep dengesine çözüm oluşturacaktır" dedi. Emlakçı Şerafettin Başaran da "Konut fiyatlarında bir sabitlenme bekliyoruz" şeklinde konuştu. İŞYERİ İÇİN 2 BİN TL PROJE kapsamında bir de ilk gerçekleşecek. Küçük ve orta ölçekli sanayiciye yönelik 28 ilde oluşturulacak sanayi sitelerindeki 10 bin işyeri de vatandaşa uzun vadede satılacak. Başvuru bedeli 2 bin lira olarak belirlendi. Başvuruda bulunacaklardan, projenin bulunduğu il nüfusuna kayıtlı veya orada faaliyette bulunan 18 yaşını doldurmuş Türk vatandaşı olması şartı aranacak. Başvuranlardan ayrıca ustalık, işyeri açma, ilgili oda kayıt veya vergi mükellefi belgesi ile e-Ticaret yapıldığına dair belgeler istenecek. Başvuranların, kendisi, eşi ve 18 yaşından küçük çocuklarının mülkiyetinde sanayi dükkânı olmaması gerekiyor. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 46871435
Baslık:TMSF’den Fransa’da hukuk zaferi - Ekonomi Haberleri
Zaman: Tue, 13 Sep 2022 07:01:07 +0300
link: https://www.sabah.com.tr/ekonomi/tmsfden-fransada-hukuk-zaferi-6155156
İçerik: Sahibi olduğu İktisat Bankası'nın içini boşaltmak ve paraları yurtdışına kaçırmaktan ceza alan, hapis cezası kesinleşince yurtdışına kaçan Erol Aksoy'a Fransız mahkemesi de 'dur' dedi. Tasarruf Mevduatı Sigorta Fonu (TMSF) tarafından Fransa'da, batık banka patronu Erol Aksoy'a karşı açılan tenfiz davasında Paris İlk Derece Mahkemesi kritik bir karara imza attı. TMSF'nin Erol Aksoy'un Türkiye'den kaçırdığı malvarlıklarının tespiti ve geri kazandırılması çalışmaları açısından kritik öneme sahip kararla, Türk mahkemelerinin aldığı kararlar Fransız mahkemesi tarafından da tanınmış oldu. Mahkeme, İstanbul'daki Ticaret Mahkemeleri'nin verdiği kararların Fransa'da da geçerli olduğuna hükmetti. Daha önce New York'taki mahkemede parasının kaynağı konusunda çelişkili açıklamalar yaptığı için "güvenilir tanık olmadığı"na karar verilen Erol Aksoy'un çarpık ifadeleri Paris'teki mahkemenin de dikkatinden kaçmadı. Mahkeme karar metninde "Belirtmek gerekir ki Bay Erol Aksoy, kendisini haksız bulan hâkimlerin tarafsızlığına itiraz ederken, Türk mahkemelerinin verdiği lehte kararları savunma yaparken kullanmaktadır" ibaresine vurgu yaptı. İKİ DAİREDE TEDBİR VAR Erol Aksoy duruşmalarda Türk mahkemelerinin bağımsız olmadığını iddia etse de mahkeme bunları dayanaktan yoksun bularak ikna olmadı. Tribunal Judiciaire De Paris mahkemesi kararında, Türkiye'deki kararların Fransız kamu düzenine uygun olduğuna karar verdi. İktisat Bankası'nın içini boşaltarak kamu zararına sebep olan Erol Aksoy'un, Paris'teki iki dairesi ile Lüksemburg'daki şirketine yönelik, TMSF tarafından aldırılmış ihtiyati tedbir kararı devam ediyor. Erol Aksoy'un New York'ta tespit edilen lüks bir dairesi mahkeme emriyle 1 milyon 751 bin dolara satılmıştı. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 18661503
Baslık:Milli Elektrikli Tren 160 kilometre hıza çıktı - Ekonomi Haberleri
Zaman: Tue, 13 Sep 2022 07:01:07 +0300
link: https://www.sabah.com.tr/ekonomi/milli-elektrikli-tren-160-kilometre-hiza-cikti-6155149
İçerik: Milli Tren'de sona yaklaşılıyor. Test için indirildiği raylarda 10 bin kilometre yol yapan tren, 153 saniyede 160 kilometre hıza ulaştı. Avrupa standartlarına uygun olarak gerçekleştirilen yüzlerce testi başarıyla geçen trende, 3 ay içerisinde çalışmaların tamamlanması bekleniyor. Sakarya'da bulunan Türkiye Raylı Sistem Araçları Sanayi A.Ş.'nin (TÜRASAŞ) Bölge Müdürü Erdal Aba, aracın maksimum işletme hızının 160 kilometre olduğunu belirterek, "Bu araçla tam 10 bin kilometre yol yaptık. Türkiye'yi 5 defa katettik. Yılsonunda çalışmalarımızı bitirmeyi planlıyoruz. Şu ana kadar 3 setimiz tamamlandı, seri üretimimiz devam ediyor. Şimdiye kadar 30'a yakın Milli Tren için gövde ürettik" dedi. YILDA 240 ADET 2013'te alınan kararla milli elektrikli tren setlerini üretmek için görevlendirilen TÜRASAŞ fabrikasında yılda 240 adet alüminyum gövdeli araç üretmek için hazır duruma geldi. Tren setleri son testlerden geçiriliyor. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 95516658
Baslık:İşsizlik 4.5 yılın en düşük seviyesinde - Ekonomi Haberleri
Zaman: Tue, 13 Sep 2022 07:01:07 +0300
link: https://www.sabah.com.tr/ekonomi/issizlik-45-yilin-en-dusuk-seviyesinde-6155154
İçerik: İhracat, yatırım, üretim ve istihdama dayalı yeni ekonomi modeli ile, küresel resesyon kaygılarının zirveye ulaştığı yılın ikinci çeyreğinde yüzde 7.6 büyüyen Türkiye, işsizliği de düşürmeyi sürdürüyor. Türkiye İstatistik Kurumu (TÜİK) tarafından dün açıklanan verilere göre, işsizlik oranı temmuzda, hazirana göre 0.3 puan azalarak yüzde 10.1 ile Mart 2018'den bu yana en düşük seviyeye geriledi. İşsizlikte, 2021'in aynı dönemine göre yaşanan düşüş 1.4 puana ulaştı. İŞSİZ SAYISI AZALDI İşsiz sayısı hazirana göre temmuzda 113 bin kişi azalarak 3 milyon 445 bine geriledi. İşsiz sayısında Temmuz 2021'e göre yaşanan düşüş 307 bine ulaştı. 15-24 yaş grubunu kapsayan genç nüfusta işsizlik oranı da, hazirana göre 0.8 puanlık azalışla yüzde 19.1 oldu. Hazine ve Maliye Bakanı Nureddin Nebati, Türkiye'nin, yeni ekonomi modeli ile hızla büyüdüğünü ve istihdam yarattığını söyledi. Nureddin Nebati, "İhracat odaklı büyüme politikamızla işsizliği azaltmaya kararlılıkla devam ediyoruz" dedi. 1 YILDA 1.7 MİLYON İSTİHDAM İstihdam edilenlerin sayısı temmuzda, 2021'in aynı ayına göre ise 1 milyon 697 bin kişi arttı. Pandemin etkisiyle 2020'nin nisan ayında 25 milyon 329 bine gerileyen istihdamda o tarihten bu yana yaşanan artış 5 milyon 279 bine ulaştı. İstihdamda son 2 yılda 4.4 milyon artış sağlanırken, bu dönemde işsizlik oranı ise 4.1 puan geriledi. TEMMUZDA CARİ AÇIK 4 MİLYAR $ Cari açık temmuzda 4 milyar dolar olarak gerçekleşirken, yılın ilk 7 ayındaki açık ise 36.7 milyar dolar oldu. Yıllık cari açık 36.6 milyar dolara ulaştı. Geçen yılın ilk 7 ayında 10.2 milyar dolar olan kaynağı belirsiz para girişi, 24.3 milyar dolar oldu. Altın ve enerji hariç cari hesap 3 milyar 737 milyon dolar fazla verdi. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 72494936
Baslık:Depolar % 100 doldu - Ekonomi Haberleri
Zaman: Tue, 13 Sep 2022 07:01:07 +0300
link: https://www.sabah.com.tr/ekonomi/depolar-100-doldu-6155153
İçerik: Avrupa Rusya'nın doğalgazı kesmesi nedeniyle kışı soğukta geçirmeye hazırlanırken, Türkiye enerji alanında bugüne kadar yaptığı yatırımlarla bu kış da vatandaşının konforundan ödün verdirmeyecek. Tüm dünyada artık "enerjiyi parası olan değil altyapısı olan alır" mottosu yerleşirken, Türkiye depolama, LNG terminalleri, alternatif ülkelerden çektiği 5 boru hattı ve son olarak Karadeniz'de keşfettiği yerli doğalgazı ile bu kışı da sorunsuz geçirecek. Milli Enerji ve Maden Politikası çerçevesinde bir yandan enerjide tam bağımsızlık yolunda emin adımlarla ilerleyen Türkiye bir yandan da attığı stratejik adımlar ve yatırımlarla enerjide arz güvenliğinde sorunları ortadan kaldırdı. 5.6 MİLYAR METREKÜP Tuz Gölü Yer Altı Doğal Gaz Depolama Tesisi'nde kış öncesinde doluluk oranı maksimum seviyeye ulaştı. Doğal gaz depolama kapasitesi 3.2 milyar metreküpten 4.6 milyar metreküpe çıkarılan Silivri Yer Altı Doğal Gaz Depolama Tesisi'nin de bu ay içinde yüzde 100 doluluk oranına ulaşması planlanıyor. Böylece, Türkiye'nin iki yer altı doğalgaz depolama tesisinde toplamda 5.6 milyar metreküp gaz depolanmış olacak. Tuz Gölü Tesisi'nin kapasite artışının tamamlanmasıyla, Türkiye doğalgaz tüketiminin yaklaşık yüzde 20'sini depolayabilir hale gelecek. Karadeniz'de Sakarya Doğal Gaz Sahası geliştirme projesi kapsamında, yoğun sondaj ve kuyu tamamlama çalışmalarına paralel olarak ilerleyen, deniz tabanı sistemleri, deniz altı boru hattı ve kara işleme tesisi mühendislik ve inşa faaliyetleri planlandığı şekilde ve herhangi bir gecikme yaşanmaksızın devam ediyor. Hedeflendiği şekilde 540 milyar metreküplük doğalgaz keşfinde ilk doğalgaz 2023 yılında hanelere ulaştırılacak. TERMİNALLER ENERJİNİN GÜVENCESİ TÜRKİYE'DE iki adet LNG terminali ve iki adet FSRU tesisi bulunurken, Saros Körfezi FSRU tesisi de bu yılın sonunda devreye alınacak. Türkiye'nin ilk yüzer depolama ve gazlaştırma ünitesi (FSRU) gemisi olan Ertuğrul Gazi, 2.1 milyar metreküp gazı ulusal sisteme aktardı. Ertuğrul Gazi'nin 1 yıllık LNG taşıma performansı, İstanbul'da 6 ay, Ankara'da 1 yıl konutların tüketimine yetiyor. 3 ÜLKEDEN DOĞALGAZ GELİYOR TÜRKİYE, Azerbaycan, İran ve Rusya'dan 5 farklı boru hattıyla doğalgaz ithal ediyor. Türkiye'ye Rusya'da Mavi Akım ve Türk Akım, Azerbaycan'dan Bakü-Tiflis-Erzurum Doğalgaz Boru Hattı ve TANAP, İran'dan ise Doğu Anadolu Doğalgaz Ana İletim Hattı ile doğalgaz taşınıyor. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 71384019
Baslık:Liralaşma ile kalıcı çözüme odaklandık - Ekonomi Haberleri
Zaman: Tue, 13 Sep 2022 07:01:07 +0300
link: https://www.sabah.com.tr/ekonomi/liralasma-ile-kalici-cozume-odaklandik-6155152
İçerik: Türkiye Cumhuriyet Merkez Bankası Başkanı Şahap Kavcıoğlu, Merkezin Güncesi'nde yayımlanan "Liralaşma stratejisi" başlıklı blog yazısında önümüzdeki döneme ilişkin önemli mesajlar verdi. Liralaşma stratejisi ile birlikte, hanehalkı, firma ve bankacılık kesimlerinin varlık ve yükümlülüklerinde Türk Lirası cinsi kalemlerin ağırlığının kademeli bir şekilde artırılmasının hedeflendiğini ifade eden Kavcıoğlu, "Bu kapsamda, para politikası duruşu sürdürülebilir fiyat istikrarını sağlama temel amacı doğrultusunda, üretimin sürekliliği, cari dengenin bileşenleri, kredilerin büyümesi, kompozisyonu ve kullanım amaçları ile döviz piyasasında sağlıklı fiyat oluşumları gözetilerek belirlenmektedir" yorumunda bulundu. ÜRETİM MERKEZİ Türkiye'nin 2001 krizi ve pandemi sonrasında ekonomideki kazanımlarına dikkat çekilen yazıda, "Bu dönemde ekonomimiz hızla küresel bir üretim merkezine dönüşerek geleceğin ekonomik değer zincirlerinde başta gelen oyuncu olmaya yönelik kritik bir altyapıya kavuşmuştur" denildi. KISIR DÖNGÜYE SON Kavcıoğlu, geçmişteki uygulamaların bir kısır döngüye dönüştüğüne dikkat çekti. Kavcıoğlu, kalıcı çözümlere öncelik verilmesinde gözlenen gecikmelerin, dış dengenin sürdürülebilirliğine zarar vermeye devam ettiğini de vurguladı. Kavcıoğlu, bu olumsuzluklara karşılık Liralaşma ile birlikte, hanehalkı, firma ve bankacılık kesimlerinin varlık ve yükümlülüklerinde Türk Lirası cinsi kalemlerin ağırlığının artırılmasının, böylece finansal sistemin bütüncül olarak Türk Lirası ağırlıklı hale gelmesinin mümkün olacağına dikkat çekerek, "Liralaşma ayrıca sözleşme, fiyatlama ve ödeme işlemlerinde Türk Lirası'nın temel alınmasını da kapsamaktadır" dedi. BU BİR MEYDAN OKUMADIR TCMB'nin para politikası kararlarını tasarlarken Türkiye ekonomisinin yapısal sorunları ile yüzleştiğinin altını çizen Kavcıoğlu, "Bu süreçte, kolay ama geçici çözümler yerine kısa ve orta vadeli zorluklarına rağmen uzun dönemli kalıcı çözümlere odaklanmaktadır. Bu süreç, aynı zamanda uzun yılların çabasına rağmen henüz çözülememiş bir yapısal soruna meydan okumadır. Liralaşma stratejimiz ile ekonomik modelimizin para politikasına ilişkin sütunlarını inşa ediyor ve serbest piyasa dinamikleri çerçevesinde sürdürülebilir fiyat istikrarını sağlayacak kalıcı reformlara odaklanıyoruz. Temel önceliğimiz, liralaşma stratejisi sayesinde, yüksek yerel para ikamesi sorununu çözmek ve kalıcı dış denge sürdürülebilirliğini sağlamaktır" dedi. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 26117915
Baslık:Aralık 2021 önlemleri olmasaydı!... - OKAN MÜDERRİSOĞLU
Zaman: Tue, 13 Sep 2022 07:01:07 +0300
link: https://www.sabah.com.tr/yazarlar/muderrisoglu/2022/09/13/aralik-2021-onlemleri-olmasaydi
İçerik: Türkiye ekonomisine ilişkin gerçekler ve simülasyonlar üzerine başladığım yazılara, çarpıcı bazı verileri, ilgilenenlerin dikkatine sunarak devam etmek istiyorum. Esasen çizeceğim tablo sadece piyasa profesyonelleri ile sınırlı olmayıp, sade vatandaşın da dünle bugünü karşılaştırması açısından faydalı olacak mesajlar içeriyor. Üstelik bu yaklaşım, yarına dair ipuçlarını da bünyesinde barındırıyor. Elbette, ekonominin ders kitaplarında okutulan, kapitalist liberal sistemin temelleri ile şekillenen test edilmiş kuralları var. Bu kuralların mutlak doğruluğundan ziyade yaygın uygulamasından ve kendi içindeki doğrularından söz edilebilir. Kaldı ki işin kitabını yazanların da oyunun esaslarını belirleyenlerin de aynı merkezler olduğu dikkate alındığında, ekonominin genel ezberlerine ilişkin tartışma veya sorgulama alanı kalmadığı da herkesin malûmu! Meselenin bu yönü önümüzdeki yıllarda daha çok konuşulacaktır. Benim bugün vurgulamak istediğim husus, ekonomi politiğin özünde belli tercihleri ve kararları içerdiği gerçeği. Denilebilir ki "Onaylanmış piyasa hükümlerine karşı çıkmak ne kadar doğru?" Bu soru makul gibi görünmekle birlikte, eldeki tüm parametrelerin birlikte ve tekrar tekrar değerlendirmesine olan ihtiyaç hiç bitmeyecek. Şimdi, "enflasyonla faiz arasındaki sebep sonuç ilişkisine" girecek değilim. Bunun ötesinde, ekonomideki yerleşik kabullerin yani pastanın paylaşımının bir başka gözle masayla yatırılması gereğini önemsediğimi belirtmek isterim. İşte bunun içindir ki "düşük kur-yüksek faiz" sarmalına sokulan, üretimden ziyade ithalatın cazip kılındığı ekonomik şartlara itiraz etmekte bir sakınca yok. İtiraz sonrası ise izlenecek yola dair farklılıklar olabilir. Ama siyaset kurumu, bedelini üstlendiğine göre, ortaya konulan formülasyonun, sadece bir deneme sayılabileceğini savunan gruplar, mutlak manada samimi bulunamaz. Bakınız, Aralık 2021'e dönüldüğünde... Eğer döviz kurlarını frenlemeyi hedefleyen tedbirler alınmasaydı, yapılan projeksiyonlara göre, Bankacılık sisteminden nakit çekilişinin başlayacağı ve finansal sistemik risk yaşanacağı, Enflasyonun minimum yüzde 150 seviyesine fırlayacağı, Bütçeye en az 1,5 trilyon liralık yük geleceği inkâr edilemez bir realite! An itibariyle, "ölümü gösterip, sıtmaya razı etme" yöntemi izlemiyorum. Sadece... Küresel ve bölgesel tehditlerin arttığı, enerji krizinin derinleştiği, gıda açığının global problem haline geldiği, düzensiz göç ve güvenlik tehlikesinin arttığı bir dönemde Türkiye'nin ve ekonomisinin daha insaflı değerlendirilmesi gerekliliği ile tahrip edici yorumlardan uzak durulması zaruretini kayda geçiriyorum! Unutmadan... Mesela, bizim dışımızda gelişen Euro/ Dolar paritesine bir bakalım. Dolar ile hammadde ve ara malı ithalat edip, Euro satan Türkiye... Sadece Dolar'ın, Euro ile eşitlenmesi nedeni ile yaklaşık 8,5 milyar dolar ihracat kaybı ile karşı karşıya. Buna rağmen, yılsonunda 250 milyar dolar ihracat hedefini aşmaya aday. Piyasaya şu an 8,5 milyar dolar enjekte edildiğini düşünsenize... Kur baskısı nasıl hafiflerdi acaba? Veya... Yıllık 45-50 milyar dolar civarındaki enerji ithalatımızın, bu yılki olağanüstü koşullar ve fahiş fiyatlar yüzünden 103-104 milyar doları bulabileceğini, buna rağmen cari açık finansmanında büyük bir gayret sarf edildiğini kim görmezden gelebilir ki... Özetle... Yapısal ekonomik tercih değişikliği ve buna karşı gelişen piyasa direnci mevcutken... Enerji kaynaklı ödemeler dengesi zorlaması, kur atakları ve yüksek enflasyon tablosu da ortada iken... Türkiye ekonomisinin büyük bir mücadele verdiğini kimse hafife alamaz. Hayat pahalılığına reçete geliştirme, geçim sıkıntılarını azaltma, hakiki ihtiyacı olan firmaları kredilendirme, yatırımları teşvik, toplumun kırılgan kesimlerini mali yönden ayakta tutma iradesi bu ülkenin sigortasıdır!
İD: 2455827
Baslık:Ceple akaryakıt tankına müdahale etmişler! - Ekonomi Haberleri
Zaman: Tue, 13 Sep 2022 07:01:07 +0300
link: https://www.sabah.com.tr/ekonomi/ceple-akaryakit-tankina-mudahale-etmisler-6155150
İçerik: Konya-Karatay'daki operasyonda yazarkasa versiyon değişikliğini sağlayan el terminali ile sahte fiş düzenlemede kullanılan bilgisayarlara, yazarkasa ve çok sayıda kaçak akaryakıta el konuldu. İstasyonda ruhsatsız tabanca, av tüfeği ve pompalı tüfek gibi pek çok silah da ele geçirildi. Aksaray'da ekipler, bir istasyonun çatı katında 6 bin 160 paket kaçak sigaranın saklandığını fark etti. Diğer akaryakıt istasyonuna yönelik operasyonda ise otomasyon ve yazar kasalara müdahale edilerek kayıt dışı akaryakıt satışı yapıldığı belirlendi. Aramalarda istasyonda gizlenmiş satış sistemine paralel çalışan pompa beyni ve ara birim ünitesi bulundu; kayıt dışı satış için kullanılan bilgisayar ve yazar kasaya el konuldu. Amasya-Merzifon'daki bir akaryakıt istasyonunda tanklarındaki yakıt seviyesi hakkında otomasyon sistemine yanlış veri gönderildiği, cep telefonu ile sisteme müdahale edildiği ve satış verilerinin silindiği tespit edildi. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 2398793
Baslık:Bakan Kurum Sel felaketi yaşayan Kastamonululara seslendi: 2 fabrika 92 iş yerimizi tamamladık - Ekonomi Haberleri
Zaman: Tue, 13 Sep 2022 07:01:07 +0300
link: https://www.sabah.com.tr/ekonomi/bakan-kurum-sel-felaketi-yasayan-kastamonululara-seslendi-2-fabrika-92-is-yerimizi-tamamladik-6155141
İçerik: Çevre, Şehircilik ve İklim Değişikliği Bakanı Murat Kurum, "Kastamonu Bozkurt, Sinop Ayancık ve Bartın'da afetzede vatandaşlarımızın ihtiyaçlarına cevap verecek nitelikte sağlıklı ve güvenli 1196 konutumuzun ve köy evlerimizin inşası artık tamamlanıyor. Bozkurt ve Abana ilçelerimizde küçük sanayi inşaatları ile alt yapı ve çevre düzenlemesi projelerimizi 1 Ekim 2021 de başlattık. Yapı İşleri Genel Müdürlüğümüz eliyle yer tesliminin ilk anından itibaren büyük ve hummalı bir çalışma gerçekleştirdik. Henüz bir yıl bile dolmadan 220 gün gibi çok kısa bir sürede Bozkurt ilçemizde 2 fabrika ile 52 iş yeri, Abana ilçemizde ise 40 iş yeri olmak üzere toplamda 2 fabrika,92 iş yerimizi hamdolsun tamamladık. Şimdi sıra bu sanayi sitelerimizin kura çekiminde ve tesliminde. İnşallah iş yerlerimiz, ilçelerin ekonomisine can suyu olacak. Kastamonu ve Bozkurttaki gelişmeleri çok yakından takip eden Sayın Cumhurbaşkanımızın liderliğinde her daim sizlerin yanında olacağız." şeklinde konuştu. EKONOMİYE CAN SUYU OLACAK Çevre, Şehircilik ve İklim Değişikliği Bakanı Murat Kurum, 2021 yılında Kastamonu'da meydana gelen büyük sel felaketinde mağduriyet yaşayan vatandaşlar için Bozkurt ve Abana ilçelerinde ayrı ayrı düzenlenen kura çekilişi törenlerine video konferans sistemiyle katılarak hayırlı olsun mesajlarını iletti. Bakan Kurum, "Henüz bir yıl bile dolmadan 220 gün gibi çok kısa bir sürede Bozkurt ilçemizde 2 fabrika ile 52 iş yeri, Abana ilçemizde ise 40 iş yeri olmak üzere toplamda 2 fabrika,92 iş yerimizi hamdolsun tamamladık. Şimdi sıra bu sanayi sitelerimizin kura çekiminde ve tesliminde. İnşallah iş yerlerimiz, ilçelerin ekonomisine can suyu olacak." dedi. Bakan Kurum afetzedelere güzel haberi verdi | Video Bozkurt ve Abana küçük sanayi sitelerini söz verdikleri gibi en kısa sürede yenilediklerini belirten Bakan Kurum, "Bugün geçtiğimiz yıl selde hasar gören Kastamonu, Bozkurt ve Abana küçük sanayi sitelerimizin kura çekim törenlerini gerçekleştiriyoruz. Bereketli rızık kapısı olacak dükkânlarımız, yeşil alanlarımız, sosyal donatılarımız, Kastamonu'muz için Bozkurt'umuz için Abana'mız için hayırlı u