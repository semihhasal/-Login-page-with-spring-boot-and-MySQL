Baslık:Sabah - Güncel, En Son Haberler, Son Dakika ve Gazete Haberleri
Zaman: null
link: https://www.sabah.com.tr
İçerik: 
İD: 67810094
Baslık:Sabah - Güncel, En Son Haberler, Son Dakika ve Gazete Haberleri
Zaman: null
link: https://www.sabah.com.tr
İçerik: 
İD: 60310684
Baslık:Ayçiçeğin alım fiyatları belli bir fiyatta devam edecek - Ekonomi Haberleri
Zaman: null
link: https://www.sabah.com.tr/ekonomi/aycicegin-alim-fiyatlari-belli-bir-fiyatta-devam-edecek-6156032
İçerik: Tarım ve Orman Bakanı Vahit Kirişci, Konya'da Mevlana Kültür Merkezi'nde düzenlenen 'Gençler Tarım ile Buluşuyor' adlı programa katıldı. Burada gençlere seslenen Bakan Kirişci, Konya'nın tarımsal üretim değerinin 2002 yılında 2,2 milyar TL iken, 2021'de 30 milyar TL'yi aşarak yaklaşık 14 katına çıktığını kaydetti. GENÇ NÜFUS ORANI AZALIYOR Bakan Kirişci, Türkiye'nin genç nüfus oranının gittikçe azaldığına dikkat çekerek, "Bugün teknolojide bizden ileri olduğu söylenen ülkelerde genç nüfusun, toplam nüfusa oranla gittikçe azaldığı bilinmektedir. Bu bağlamda, genç nüfusumuzun sayısal güç ve dinamizmini, çağın gerekleri doğrultusunda, özellikle inovasyon ve eğitim merkezli olarak harekete geçirmek zorundayız. Bu potansiyeli, ülkemizin zengin kaynaklarıyla harmanlayarak ve akıl terini eskisinden çok daha önemli bir yere koyarak ekonomik fayda ve refaha dönüştürmek hedefindeyiz'' dedi. Türkiye için bir başka önemli konunun da ara eleman sorunu olduğunu ifade eden Bakan Kirişci, ''Bugün geldiğimiz noktada, tek çözümün üniversite mezunu olmaktan geçtiğini görenler, ne kadar yanıldıklarını, ara eleman ihtiyacının ne kadar önemli olduğunu anlamışlardır sanıyorum. Geçmişte meslek liselerinin başına neler geldiğini burada hatırlatmaya gerek yok. Bakanlık olarak bu sorunun çözümü için Milli Eğitim Bakanlığı ile bir protokol imzaladığımızı, tarımda ara eleman ihtiyacı için çalışma başlattığımızı buradan açıklamak istiyorum'' diye konuştu. AYÇİÇEĞİ FİYATI 12 TL Bakan Kirişci, konuşmasının sonunda ayçiçeği alım fiyatının 12 TL olduğunu açıkladı. Kirişci, ''Özellikle ayçiçeğiyle ilgili tabii ki yüzde 35 civarında arz açığı olan bir ürün ve biz kendi üretimimizi de bu manada destekliyoruz. Son günlerdeki fiyat düşüşü belli ki üreticilerimizi mutsuz etmiş. Bunun telafisi için de Sayın Cumhurbaşkanımızın da onaylarıyla inşallah ayçiçeğimizin alım fiyatlarını 12 TL kilogram üzerinden devam ettireceğiz'' dedi. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 93888700
Baslık:Bakan Kurum: Cumhuriyet tarihinin en büyük sosyal konut hamlesini başlatacağız - Ekonomi Haberleri
Zaman: Tue, 13 Sep 2022 13:15:39 +0300
link: https://www.sabah.com.tr/ekonomi/bakan-kurum-cumhuriyet-tarihinin-en-buyuk-sosyal-konut-hamlesini-baslatacagiz-6155969
İçerik: Çevre, Şehircilik ve İklim Değişikliği Bakanı Murat Kurum, yeni sosyal konutlara ilişkin sosyal medya hesabından yaptığı videolu paylaşımda, Cumhurbaşkanı Recep Tayyip Erdoğan'ın 2002'de, "Ev sahibi olmayan, yeni yuvasına kavuşmayan tek bir dar gelirli vatandaşımız kalmayacak." sözünden hareketle başlayan sosyal konut seferberliğinin, bugün tam 1 milyon 170 bin sayısına ulaştığını belirtti. "CUMHURİYET TARİHİMİZİN EN BÜYÜK SOSYAL KONUT HAMLESİNİ BAŞLATIYORUZ" TOKİ'nin yüz binlerce aileyi yeni, sağlıklı ve güvenli yuvalarına kavuşturduğunu ifade eden Kurum, şunları kaydetti: "Şimdi de 13 Eylül Salı günü itibarıyla çok daha büyük bir adım atarak, Cumhuriyet tarihimizin en büyük sosyal konut hamlesini başlatıyoruz. Gençlerimize, emeklilerimize, engelli kardeşlerimize, şehit ve gazi ailelerimize, yeni yuvalar armağan etmenin, yeni iş yerleri kazandırmanın mutluluğunu ve gururunu hep birlikte yaşayacağız. "MİLLİ EKONOMİMİZ DAHA DA GÜÇLENECEK" Yuva kuran liderimiz, büyük Türkiye'nin mimarı Sayın Cumhurbaşkanımızın müjdeleriyle aziz milletimiz yeni yuvalarına kavuşacak, yeni istihdam alanları oluşacak, milli ekonomimiz daha da güçlenecek, Türkiye mutlu aileleriyle yükselecek. 13 Eylül Salı saat 14.00'te, yüz binlerce ailemizin yeni yuvalarına kavuşma heyecanını hep birlikte paylaşalım." CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 15741061
Baslık:Kimya 11. Ar-Ge Proje Pazarı için son başvuru tarihi 18 Kasım - Ekonomi Haberleri
Zaman: Tue, 13 Sep 2022 12:34:21 +0300
link: https://www.sabah.com.tr/ekonomi/kimya-11-ar-ge-proje-pazari-icin-son-basvuru-tarihi-18-kasim-6155903
İçerik: Ar-Ge ve inovasyon kültürünün yaygınlaşmasına katkıda bulunmak ve üniversite-sanayi-kamu-girişimci iş birliği ile yüksek katma değerli üretimi ve dolayısıyla ihracatı artırmak amacıyla düzenlenen Kimya Ar-Ge Proje Pazarı'nın bu yıl 11'incisi gerçekleştirilecek. İKMİB tarafından 2011 yılından beri her yıl düzenlenen etkinlik ile özellikle sanayinin ara malı ihtiyacını karşılamak üzere teknolojik çözüm arayışlarına katkı sağlanması hedefleniyor. Pandemi dolayısıyla iki yıldır dijital olarak gerçekleştirilen etkinliğin ödül töreni bu yıl 10 Aralık 2022 tarihinde fiziki olarak yapılacak. Başvurular ise 18 Kasım 2022 tarihine kadar devam edecek. TOPLAMDA 1 MİLYON TL PARA ÖDÜLÜ "İlaç", "medikal ürünler", "boyalar ve yapıştırıcılar", "plastik ve kauçuk", "kozmetik-sabun ve temizlik ürünleri" ve "temel kimyasallar" olmak üzere 6 ayrı kategoride başvuruların değerlendirileceği etkinlikte derece alan proje sahiplerine 900 bin TL ve ek olarak ticarileşen projelere verilecek 100 bin TL özel ödül ile toplam 1 milyon TL para ödülü verilecek. 2011 yılından beri gerçekleşen 10 etkinlik kapsamında toplamda bin 200'ün üzerinde proje başvurusu alınan etkinlikte proje sahiplerine toplam 2 milyon 306 bin TL nakdi ödül dağıtıldı. Bu yıl her kategorideki ödül miktarı artırılarak, birinciye 75 bin TL, ikinciye 50 bin TL ve üçüncüye 25 bin TL ödül verilecek. Bununla birlikte, dereceye girenler arasında takip eden bir yıl içinde ticarileşmiş olan projeler toplamda 100 bin TL ilave ödül almaya hak kazanacak. BAŞARI HİKAYELERİ Yarışma kategorilerine ilaveten "Başarı Hikâyeleri" kategorisinden de başvuru alınıyor ve etkinlik kapsamında geçmiş yıllarda dereceye girerek belli bir başarı seviyesine ulaşan projelerin tanıtımının yapılması amaçlanıyor. Bu kapsamda, Başarı Hikâyesi kategorisine gelen başvurulardan 2020 yılında 18 proje, 2021 yılında 10 proje için çekilen tanıtım filmleri, çeşitli mecralarda yayınlanıyor. YATIRIMCILARLA BULUŞMA ŞANSI İlk olarak 2021 yılında, fonbulucu ile yapılan iş birliği bu yıl da devam ediyor. Bu kapsamda, AR-GE Proje Pazarı çerçevesinde finale kalan 36 proje arasından seçilenler yatırımcılarla buluşma şansı elde edecek. Uygun bulunmaları halinde platformda Paya Dayalı Kitle Fonlaması ile yatırım turuna çıkmak için gerekli destekleri alacak. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 34870881
Baslık:Mısır'a tüm zamanların en yüksek ihracatı - Ekonomi Haberleri
Zaman: Tue, 13 Sep 2022 12:01:00 +0300
link: https://www.sabah.com.tr/ekonomi/misira-tum-zamanlarin-en-yuksek-ihracati-6155845
İçerik: Türkiye, dünyanın dört bir yanında ihracat rekorları kırmaya devam ediyor. Mısır ise Türkiye açısından önem arz eden bir pazar. Türk firmaları, 52 kişilik bir grupla Mısır'a ticaret heyeti düzenlemişti. Bu etkili adımlar sayesinde Türk firmalarına talep de artarken ihracatta rekorlar kırılmaya devam ediyor. Türkiye İhracatçılar Meclisi (TİM) verilerinden derlediği bilgilere göre, Türkiye'nin Mısır'a ihracatı, 2,8 milyar dolarla tüm zamanların en yüksek ocak-ağustos rakamına ulaştı. Türkiye'nin Mısır'a dış satımı bu dönemde geçen yılın aynı dönemine göre, yüzde 17 arttı. Mısır'ın Türkiye'nin gerçekleştirdiği dış satımdaki payı da yüzde 1,7 oldu. Mısır böylece ocak-ağustos döneminde Türkiye'nin en fazla dış satım yaptığı 15. ülke olarak kayıtlara geçti. Türkiye'nin Mısır'a dış satımı değer bazında yılın 8 ayında geçen yılın aynı dönemine göre 406 milyon 687 bin dolar arttı. KİMYEVİ MADDELER VE MAMULLERİ ZİRVEDE Ocak-ağustos döneminde Mısır'a en fazla dış satımı kimyevi maddeler ve mamulleri sektörü gerçekleştirdi. Sektör, ülkeye bu dönemde 586 milyon 113 bin dolar tutarında ihracat yaptı. Kimyevi maddeler ve mamulleri sektörünü, 580 milyon 749 bin dolarla çelik, 276 milyon 494 bin dolarla tekstil ve hammaddeleri, 269 milyon 139 bin dolarla otomotiv endüstrisi, 146 milyon 594 bin dolarla elektrik ve elektronik sektörü takip etti. Ülkenin en az talep gösterdiği sektörler ise 236 bin dolarla diğer sanayi ürünleri, 477 bin dolarla zeytin ve zeytinyağı, 583 bin dolarla yaş meyve ve sebze, 1 milyon 815 bin dolarla meyve sebze mamulleri, 5 milyon 79 bin dolarla tütün sektörü oldu. Mısır'a ihracatını değer bazında en fazla artıran sektörler 346 milyon 29 bin dolarla çelik, 205 milyon 839 bin dolarla kimyevi maddeler ve mamulleri, 59 milyon 408 bin dolarla hububat bakliyat yağlı tohumlar ve mamulleri, 50 milyon 389 bin dolarla su ürünleri ve hayvansal mamuller, 21 milyon 404 bin dolarla madencilik ürünleri oldu. Ülkeye, hububat bakliyat yağlı tohumlar ve mamulleri 118 milyon 630 bin dolar, su ürünleri ve hayvansal mamuller, 80 milyon 156 bin dolar, madencilik ürünleri 60 milyon 807 bin dolar tutarında ihracat gerçekleştirdi. EN FAZLA İHRACATI İSTANBULLU ŞİRKETLER YAPTI Ocak-ağustos döneminde Mısır'a en fazla ihracatı İstanbullu şirketler gerçekleştirdi. İstanbul'dan bu dönemde ülkeye, 1 milyar 214 milyon dolar tutarında dış satım oldu. Mısır'a Kocaeli'den 263 milyon 693 bin dolar, Hatay'dan 185 milyon 174 bin dolar, Bursa'dan 178 milyon 556 bin dolar, İzmir'den 172 milyon 13 bin dolar tutarında ihracat yapıldı. TİM verilerine göre, Türkiye'nin Mısır'a ihracatında en fazla dış satım yapan sektörler şöyle: 1 OCAK - 31 AĞUSTOS SEKTÖR ÜLKE 2021 (BİN DOLAR) 2022 (BİN DOLAR) DEĞİŞİM (YÜZDE) Kimyevi Maddeler ve Mamulleri MISIR 380.274,22 586.113,80 %54,1 Çelik MISIR 234.719,88 580.749,79 %147,4 Tekstil ve Hammaddeleri MISIR 255.298,91 276.494,11 %8,3 Otomotiv Endüstrisi MISIR 374.618,53 269.139,20 -%28,2 Elektrik ve Elektronik MISIR 171.352,36 146.594,88 -%14,4 Makine ve Aksamları MISIR 118.070,18 136.812,61 %15,9 Hububat, Bakliyat, Yağlı Tohumlar ve Mamulleri MISIR 59.221,58 118.630,49 %100,3 Demir ve Demir Dışı Metaller MISIR 178.261,11 106.616,03 -%40,2 Mobilya, Kağıt ve Orman Ürünleri MISIR 94.126,05 106.218,70 %12,8 İklimlendirme Sanayii MISIR 98.818,77 99.480,90 %0,7 CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 2516595
Baslık:Karadeniz'den Türk somonu ihracatı yüzde 149 arttı - Ekonomi Haberleri
Zaman: Tue, 13 Sep 2022 11:43:24 +0300
link: https://www.sabah.com.tr/ekonomi/karadenizden-turk-somonu-ihracati-yuzde-149-artti-6155798
İçerik: Doğu Karadeniz İhracatçılar Birliği Denetim Kurulu Üyesi ve Su Ürünleri Sektör Komitesi Başkan Yardımcısı İlker Yıldırım, bölgeden yılın 8 ayında 14 ülkeye ihracat yapıldığını söyledi. Bu dönemde Karadeniz'den 11 bin 183 ton Türk somonu dış satımı yapıldığını belirten Yıldırım, bu ihracattan 81 milyon 645 bin 462 dolar kazanç sağlandığını ifade etti. "79 DEĞERDE DE YÜZDE 149 ARTTI" Yıldırım, bölgeden geçen yılın aynı döneminde de 6 bin 243 tonluk ihracat karşılığında 32 milyon 810 bin 326 dolar gelir elde edildiğini aktararak, "Böylece yılın 8 ayında yapılan Türk somonu ihracatı geçen yılın aynı dönemine oranla miktarda yüzde 79 değerde de yüzde 149 arttı." diye konuştu. İhracatta pazar çeşitliliğine dikkati çeken Yıldırım, şöyle devam etti: "Rusya Federasyonu, Vietnam ve Japonya en fazla dış satım yapılan ülkeler oldu. Bu dönem Rusya'ya yapılan Türk somonu ihracatı geçen yılın aynı dönemine oranla yüzde 131 artarak 51 milyon 867 bin 465 dolara, Vietnam'a yapılan ihracat yüzde 97 artarak 14 milyon 74 bin 52 dolara ve Japonya'ya yapılan ihracat da yüzde 233 artarak 5 milyon 688 bin 488 dolara ulaştı." Yıldırım, bölge ihracatının yüzde 48'inin Trabzon'dan gerçekleştirildiğini belirterek, şunları kaydetti: "Trabzon'dan da Rusya Federasyonu, Vietnam ve Japonya başta olmak üzere 8 ülkeye 5 bin 312 tonluk Türk somonu ihraç edildi. Söz konusu ihracattan da 39 milyon 179 bin 130 dolar kazanç sağlandı. Kentten geçen yılın aynı döneminde de 4 bin 406 tonluk Türk somonu dış satımından 22 milyon 224 bin 868 dolar gelir elde edilmişti. Böylece Trabzon'dan yapılan Türk somonu ihracatı da geçen yılın aynı dönemine oranla miktarda yüzde 21, değerde de yüzde 76 arttı. Türk somonu ihracatının güzel gittiğine işaret eden Yıldırım, yıl sonu ihracatından beklentilerinin çok daha yüksek olduğunu vurguladı. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 45130146
Baslık:Avrasya Tüneli rekor kırdı: Günlük 67 bin 982 araç geçişi - Ekonomi Haberleri
Zaman: Tue, 13 Sep 2022 11:17:41 +0300
link: https://www.sabah.com.tr/ekonomi/avrasya-tunelinde-67-bin-982-aracla-gunluk-gecis-rekoru-kirildi-6155773
İçerik: Ulaştırma ve Altyapı Bakanı Adil Karaismailoğlu, yazılı açıklamasında, Avrasya Tüneli'ni kullanan araç sayılarına ilişkin bilgi verdi. Avrasya Tüneli'nin, Bakanlığın mega projeleri arasında yer aldığına işaret eden Karaismailoğlu, "Avrasya Tüneli ile İstanbul trafiğine nefes aldırıyoruz, ekonomiye katkı veriyoruz" değerlendirmesinde bulundu. Bakan Karaismailoğlu, 22 Aralık 2016'da hizmete alınan tünelin, Asya ve Avrupa arasındaki yolculuk süresini 5 dakikaya indirdiğini hatırlatarak, şu bilgiyi verdi: "Avrasya Tüneli'nden 5-11 Eylül döneminde toplam 455 bin 746 araç geçiş yaptı. Geçen hafta ortalama 65 bin 107 araç tünelden geçmeyi tercih etti. 8 Eylül'de 67 bin 982 araçla günlük geçiş rekoru kırıldı." TOPLAM 91 MİLYONA YAKIN ARAÇ GEÇİŞ YAPTI Avrasya Tüneli'nin 1 Mayıs itibarıyla motosiklet sürücülerine de hizmet vermeye başladığına dikkati çeken Karaismailoğlu, şunları kaydetti: "Toplam 122 bin 441 motosiklet sürücüsü tüneli kullandı. 2016'dan bu yana Avrasya Tüneli'nden toplam 90 milyon 804 bin araç geçti. İstanbul'da ulaşımın her modunda yatırımlarımız hız kesmeden devam ediyor. Yaptığımız yatırımlarla İstanbul trafiğini rahatlatırken vatandaşlarımızın hızlı, güvenli ve konforlu ulaşımını sağlıyoruz. Vaktimizi de enerjimizi de aklımızı, fikrimizi de yalnızca milletimize harcıyoruz." CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 39323233
Baslık:İstanbul Havalimanı Avrupa'nın zirvesinde - Ekonomi Haberleri
Zaman: Tue, 13 Sep 2022 11:08:23 +0300
link: https://www.sabah.com.tr/ekonomi/istanbul-havalimani-avrupanin-zirvesinde-6155645
İçerik: Eurocontrol 5-11 Eylül 2022 dönemine ilişkin verileri açıkladı. Buna göre; Avrupa Kıtası'nda günlük ortalama 30 bin 456 uçuş yapıldı. Bu rakam salgın öncesi dönemi ifade eden 2019 yılının yüzde 12 gerisinde kaldı. Söz konusu tarihler arasında İGA İstanbul Havalimanı en yoğun ilk beş havalimanı içerisinde 2019 yılı seviyesini yüzde 7 üzerinde performans gösteren tek havalimanı oldu İGA İstanbul Havalimanı günlük ortalama bin 351 uçuşla Avrupa'daki en yoğun havalimanları arasında ilk sırada yer aldı. İstanbul Havalimanı'nın arından bin 320 uçuşla Amsterdam Schiphol ikinci, bin 260 uçuşla Paris Charles de Gulle Havalimanı üçüncü, 1159 uçuşla Frankfurt dördüncü, 1115 uçuşla Londra Heartow Havalimanı ise beşinci sırada yer aldı. Türk Hava Yolları (THY) ise günlük ortalama bin 491 uçuş ile en fazla uçuş gerçekleştiren havayolu şirketleri arasında 3'ncü sırada yer alırken network taşıyıcılar arasında ise ilk sırada yer aldı CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 19998149
Baslık:Borsa güne rekorla başladı - Ekonomi Haberleri
Zaman: Tue, 13 Sep 2022 10:12:17 +0300
link: https://www.sabah.com.tr/ekonomi/borsa-gune-rekorla-basladi-6155639
İçerik: Borsa İstanbul'da BIST 100 endeksi, yüzde 1,64 artarak güne 3.709,05 puan ile rekor seviyeden başladı. Bankacılık endeksi yüzde 2,57 ve holding endeksi yüzde 1,49 artış kaydetti. Sektör endeksleri arasında en çok kazandıran bankacılık, tek kaybettiren yüzde 2,50'yle spor oldu. BIST 100 endeksi, dün yüzde 3,63 artarak 3.649,21 puan ile kapanış rekoru tazeledi. Analistler, ABD'de bugün açıklanacak enflasyon verilerinin son 40 yılın zirvesinden dönüş sinyali vereceğine ilişkin beklentilerle küresel pay piyasalarının pozitif seyrettiğini söyledi. GÖZLER FED'İN GELECEK HAFTA TOPLANTISINDA Açıklanacak veri sonrası son dönemde artan risk iştahının kalıcılığının sorgulanacağını belirten analistler, ayrıca ABD Merkez Bankası'nın (Fed) gelecek haftaki toplantısına ilişkin beklentilerin de şekilleneceğini, halihazırda bankanın yüzde 88 ihtimalle 75 baz puan faiz artıracağının tahmin edildiğini kaydetti. Analistler, bugün yurt içinde sanayi üretimi ve perakende satışlar, yurt dışında ise ABD'nin enflasyon verilerinin yanı sıra Almanya'da ZEW beklenti endekslerinin izleneceğini ifade ederek, teknik açıdan BIST 100 endeksinde 3.720 puanın direnç, 3.600 ve 3.550 seviyelerinin destek konumunda bulunduğunu bildirdi. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 54751446
Baslık:Ucuz konutta tarihi fırsat başlıyor - Ekonomi Haberleri
Zaman: Tue, 13 Sep 2022 10:07:59 +0300
link: https://www.sabah.com.tr/ekonomi/ucuz-konutta-tarihi-firsat-basliyor-6155145
İçerik: Milyonlarca vatandaşın dört gözle beklediği ucuz konut projesinin detaylarını bugün Cumhurbaşkanı Recep Tayyip Erdoğan açıklayacak. Vatandaşların kira öder gibi ev sahibi olmasını sağlayacak projeyle, Türkiye'nin 81 ilinde 250 bin konut yapılacak. İsteyen de 100 bin altyapılı arsa projesine başvurarak kendi evini yapabilecek. Sanayi sitelerindeki 10 bin işyeriyle vatandaşa kendi işini kurma şansı da verilecek. Kira ve ev fiyatlarındaki artışın ardından Cumhurbaşkanı Erdoğan'ın talimatıyla Çevre, Şehircilik ve İklim Değişikliği Bakanlığı tarafından sosyal konut projesi hazırlandı. Bugün açıklanacak Cumhuriyet tarihinin en büyük sosyal konut projesinde başvuru şartları belli oldu. BİR YIL İKAMET ŞARTI TOKİ aracılığıyla inşa edilecek konutlara, proje ili sınırları içerisinde en az 1 yıl ikamet eden veya proje il nüfusuna kayıtlı, kendisi, eşi ve velayeti altındaki çocukları üzerine ülke sınırları içinde tapuda kayıtlı konutları bulunmayan, daha önce TOKİ aracılığıyla ev satın almamış 18 yaşını doldurmuş Türk vatandaşları başvuru yapabilecek. BİR HANEDEN TEK BAŞVURU Sosyal konutlar için bir haneden tek başvuru alınabilecek. Konutlarda gençler, emekliler, şehit yakınları ve gaziler ile engellilere kontenjan ayrılacak. Genç kategorisine Eylül 1991'den sonra doğanlar müracaat edebilecek. İSTANBUL 16 BİN, YURT GENELİ 14 BİN Şehit aileleri, harp ve vazife malulleri ile bunların dul ve yetimleri hariç başvuruda bulunacaklarda, aylık hane halkı gelirinin İstanbul için en fazla net 16 bin lira, yurt genelinde ise en fazla 14 bin lira olması şartı aranacak. Konutların aylık taksitleri asgari ücretlilerin ödeyebileceği tutarda olacak. Ödeme, toplam hane gelirinin yüzde 30'unu aşmayacak, 240 aya kadar vade imkânı getirilecek. 1.5 TRİLYONLUK HAREKET TOKİ eliyle yapılacak konutlarla, 1.5 trilyon liradan fazla ekonomik hareketlilik sağlanacak. Dev proje, kira ve konut fiyatlarının düşürülmesine de olumlu katkı sunacak. Kampanyada en az 100 bin yeni istihdam katkısı sağlanırken 250'den fazla alt sektörü ilgilendirmesi sebebiyle ekonominin, sanayinin, ticaretin çarkları hızlanacak. Gençler, emekliler, şehit yakınlarıgaziler ile engellilere kontenjan ayrılan projede, ilk etapta 1 milyon kişi güvenli konutlara taşınacak. BAŞVURU BEDELİ 500 LİRA PROJE kapsamında satışa sunulacak 100 bin arsa; elektrik, su ve doğalgaz altyapıları tamamlanmış, imar planları bulunan ve inşaat yapmaya hazır halde teslim edilecek. Başvuru bedeli 500 TL. Hak kazananlar bu arsalar üzerine kendi evlerini yapabilecek. Başvuru şartlarını taşıyanlar arasında kura çekilecek. TC vatandaşı, yoksul ve dar gelirli olanlar, kendisi, eşi veya ergin olmayan çocuğunun herhangi bir belediye sınırı içerinde ev yapmaya müsait arsaya veya herhangi bir yerde bir ev veya apartmanın ayrı bir dairesinin karşılığı olan arsa payına sahip olmaması, daha önce 775 sayılı Gecekondu Kanunu ve Uygulama Yönetmeliği hükümlerine tabi uygulamalardan faydalanmaması şartıyla başvuracak. FAHİŞ FİYATI DÜŞÜRÜR DAR gelirli vatandaşların ev sahibi olmasını amaçlayan projenin artan konut fiyatları ve kiraları frenlemesi bekleniyor. Cumhuriyet tarihinin en büyük sosyal konut projesinin yanı sıra, 50 bin ofisin konuta dönüşümü ve Emlak Konut öncülüğünde gayrimenkul firmalarıyla yeni bir kampanya başlatılması için de geri sayım sürüyor. Konut sektörünü hareketlendirecek projelerin hayata geçmesiyle orta vadede fiyatların düşeceğini belirten Emlak Uzmanı Mustafa Hakan Özelmacıklı, "Teslim süreleri henüz belli olmasa da yaklaşık 18 ila 24 ay arasında sürecektir. Proje gayrimenkul sektöründeki arz-talep dengesine çözüm oluşturacaktır" dedi. Emlakçı Şerafettin Başaran da "Konut fiyatlarında bir sabitlenme bekliyoruz" şeklinde konuştu. İŞYERİ İÇİN 2 BİN TL PROJE kapsamında bir de ilk gerçekleşecek. Küçük ve orta ölçekli sanayiciye yönelik 28 ilde oluşturulacak sanayi sitelerindeki 10 bin işyeri de vatandaşa uzun vadede satılacak. Başvuru bedeli 2 bin lira olarak belirlendi. Başvuruda bulunacaklardan, projenin bulunduğu il nüfusuna kayıtlı veya orada faaliyette bulunan 18 yaşını doldurmuş Türk vatandaşı olması şartı aranacak. Başvuranlardan ayrıca ustalık, işyeri açma, ilgili oda kayıt veya vergi mükellefi belgesi ile e-Ticaret yapıldığına dair belgeler istenecek. Başvuranların, kendisi, eşi ve 18 yaşından küçük çocuklarının mülkiyetinde sanayi dükkânı olmaması gerekiyor. CANLI BORSA TAKİP EKRANI İÇİN TIKLAYIN! ANLIK HİSSE SENETLERİ VERİLERİ, BORSA GRAFİK VE TEKNİK ANALİZ!
İD: 64534858
Baslık:Sabiha Gökçen Havalimanı, ekim ayında metroya kavuşuyor - Ekonomi Haberleri
Zaman: Tue, 13 Sep 2022 07:01:07 +0300
link: https://www.sabah.com.tr/ekonomi/sabiha-gokcen-havalimani-ekim-ayinda-metroya-kavusuyor-6155330
İçerik: Ulaştırma ve Altyapı Bakanı Adil Karaismailoğlu, Pendik-Sabiha Gökçen Havalimanı metro hattında gerçekleştirilen test sürüşüne katıldı. Test sürüşü Kurtköy ve Sabiha Gökçen Havalimanı istasyonu arasında gerçekleştirildi. Sabiha Gökçen Havalimanı istasyonunda basın açıklaması yapan Bakan Karaismailoğlu, bütün dünya krizlerle boğuşurken, Türkiye'nin dört bir tarafında 5 bin tane şantiyede 700 bine yakın çalışma arkadaşlarıyla birlikte Türkiye'nin geleceği için emek verdiklerini söyledi. Yatırımları artırarak devam ettirdiklerini aktaran Karaismailoğlu, "Bugün de önemli bir yatırımımızın son aşamasına geldik. Bütün işlemlerimizi tamamladık. Biraz önce test sürüşlerimizi de yaptık. Gerekli incelemeleri de yaparak inşallah önümüzdeki say